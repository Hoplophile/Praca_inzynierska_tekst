\section{Hardware}

Największą częścią projektu było wykonanie hardware'u słuchawek. Dobór parametrów elementów akustycznych był szczególnie trudny, biorąc pod uwagę brak doświadczenia w tym obszarze elektroniki. Wszystkie elementy schematu musiały być do siebie dobrane pod kątem minimalizacji szumów i poboru mocy, a zaprojektowana płytka musiała się zmieścić do obudowy słuchawek i pozwolić na wyprowadzenie na zewnątrz mikrofonu, przycisków oraz gniazda ładowania. Dopasowanie PCB i odbudowy zależało głównie od dobrego wymiarowania modelu 3D.